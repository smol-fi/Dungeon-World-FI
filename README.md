# Dungeon World (DW) resursseja ja tietoa LAN-pelaajille

Tämä on yksityisen ryhmän sisäiseen Dungeon World-peliin valmistava yksinkertaistettu tietopaketti, joka on vapaamuotoisesti käännetty ruotsista myös minun kirjoittamasta samantapaisesta tietopaketista.

#### Sisältö
[Mikä on DW?](#mikä-on-dw)  
[Tärkeitä linkkejä](#tärkeitä-linkkejä)  
[Hahmon luonti](#hahmon-luonti)  
[Pelin kulku](#pelin-kulku)

## Mikä on DW

Dungeon World on Sage LaTorran ja Adam Koebelin vuonna 2012 julkaistu 4-6 pelaajalle tarkoitettu roolipeli (mukaanlukien Game Master). DW poikkeaa monin tavoin useimmista perinteisistä fantasiaroolipeleistä (esim: D&D, Pathfinder). Ehkä suurin poikkeus muista roolipeleistä on pelaajien keskeinen rooli maailman mukautumisessa: pelaajat luovat maailman teoillaan ja nopanheitoillaan. Game Master ei ole yhtä aktiivisessa roolissa, eikä esimerkiksi heitä noppaa vastustajien puolesta, vaan reagoi pelaajien heittoihin. Pelissä keskeisimpänä työkaluna ovat kaksi kuusipuolista noppaa (2d6), jotka määrittävät ulostulon lähes jokaisessa tapahtumassa.

Silti, monet pelin aspektit ovat tuttuja muista roolipeleistä, mutta toimivat yksinkertaistetummin tai eri lailla. Hahmoilla on eri atribuutteja: Strength (STR), Dexterity (DEX), Constitution (CON), Intelligence (INT), Wisdom (WIS) sekä Charisma (CHA). Attribuutit antavat muuttujia noppien heitoille riippuan siitä, mitä hahmo haluaa tehdä ja miten se tahtoo sen tehdä. Hahmon teoissa käytetään sekä hahmon omia (hahmon luokan) taitoja, sekä taitoja, jotka ovat kaikkien käytettävissä (perustaidot).

> Aina ei myöskään tarvitse suoraan sanoa mitä hahmon- tai perustaitoa aikoo käyttää, vaan on kiinnostavampaa jos sanoin kuvailee hahmon näkökulmasta toimenpidettä, jolloin GM ja pelaaja yhdessä keksivät miten edetään.

Pelissä ei varsinaisesti ole vuoroja, vaan pelaajat saavat aina keskeyttää tapahtumia kysyäkseen jotain tai puuttua tapahtumien kulkuun. GM:n tehtävänä on päättää, jos se on soveliasta. Koska pelissä ei ole vuoroja, se on tarkoituksella jatkuva sarja tapahtumia ja tarinan kehitystä. *Tarina* on tapahtumien keskeisin aspekti ja sääntökirja määrittää sen yksinkertaisesti maailmana jossa hahmot elelevät ja tapahtumat sijoittuvat. Kaiken kuuluu tapahtua tarinan edestä ja tarinan seurauksena. Näin syntyy rikas ja monipuolinen pelimaailma, kiinnostavin tapahtumin ja odottamattomin juonenkääntein.

## Tärkeitä linkkejä

* Dungeon World: [https://dungeon-world.com/](https://dungeon-world.com/)
* Pelikirjallisuutta The Trovessa: [https://thetrove.is/Books/Dungeon%20World%20%28PbtA%29%20%5Bmulti%5D/](https://thetrove.is/Books/Dungeon%20World%20%28PbtA%29%20%5Bmulti%5D/)
* Pelikirja (luokat ja taidot sekä paljon muuta): [https://dungeon-world.com/downloads/Dungeon_World_Play_Sheets.pdf](https://dungeon-world.com/downloads/Dungeon_World_Play_Sheets.pdf)
* The Trovessa koko sääntökirja (varoitus: >70MB): [https://thetrove.is/reader.html?file=https%3A%2F%2Fthetrove.is%2FBooks%2FDungeon%2520World%2520%2528PbtA%2529%2520%255Bmulti%255D%2FDungeon%2520World.pdf](https://thetrove.is/reader.html?file=https%3A%2F%2Fthetrove.is%2FBooks%2FDungeon%2520World%2520%2528PbtA%2529%2520%255Bmulti%255D%2FDungeon%2520World.pdf)

## Hahmon luonti

Hahmot luodaan ryhmänä ensimmäisen pelikerran aikana, koska pelaajien mielikuvituksen tuomat mahdollisuudet ja rajoitteet vaikuttavat hahmojen luontiin. Pelaajat vuorottelevat askel askeleelta valintojen tekemisestä ja reagoimisesta muihin valintoihin, ja vasta kun kaikki ovat tyytyväisiä, jatketaan seuraavaan vaiheeseen hahmonluomisprosessissa.

Vaiheet eivät suoranaisesti ole loogisesti järjestyksessä hahmosivuilla (ks. [Pelikirja](https://dungeon-world.com/downloads/Dungeon_World_Play_Sheets.pdf)), vaan hahmosivut ovat suunniteltuja ollakseen helposti tarkasteltavina pelin aikana. Tämän takia on tärkeää seurata allaolevaa järjestystä kiinnostavien ja syvällisten hahmojen luomiseksi.

> Hahmosi tietää harvoin samoja asioita joita itse! Jos kuulet ennen pelin alkua jotain muiden hahmoista: mieti, ettei hahmosi välttämättä koskaan ole edes tavannut toista hahmoa.

### 1. Päätä hahmon luokka, rotu, sukupuoli ja nimi

Pelaajat aloittavat valitsemalla hahmolleen luokan, rodun ja sukupuolen, jonka perusteella hahmo nimetään. Pelikirjasta löytyy esimerkkejä sopivista nimistä, mutta pelaaja voi nimetä hahmonsa lähes miksi tahansa. Tärkeintä on, että hahmo joko luo tai seuraa *tarinaa*. Sääntöjen mukaan kahdella pelaajalla ei voi olla sama luokka, mutta samaa rotua voi olla useampi pelaaja. Jos kaksi pelaajaa tahtoo pelata samalla luokalla, joutuvat he ~~tapella kuolemaan asiasta~~ tulla yhteisymmärrykseen vaikka noppaa heittämällä. Myöhemmin, jos syystä tai toisesta (esim. kuolema) pelaaja luo toisen hahmonsa, voi hän valita luokan, joka on jo toisella hahmolla.

> Yrittäkää luoda ryhmä, joiden kyvyt ja attribuutit tukevat toisiaan. Voi myös tahallaan luoda hahmon joka ei tue muita ryhmän jäseniä, sillä hahmojenväliset konfliktit ja yhteensopimattomuudet voivat johtaa kiinnostaviin tilanteisiin! Muista myös, että jokaisen valinnan mukana tulee sekä hyviä, että huonoja puolia. Kaikki rodut eivät ole luotuja kaikkiin luokkiin.

### 2. Päätä hahmosi ulkonäkö

Pelaaja valitsee määrittelevän tyylin hahmolleen, joka ei ainoastaan kerro sen ulkonäöstä, vaan toimii myös erinomaisena aasinsiltana hahmon erityispiirteisiin.

Monet luokat tai rodut vaativat jonkin huomattavan eroavaisuuden tyypillisestä ihmisestä, tavalla tai toisella. Hahmolla voi esimerkiksi olla sarvet, liskon silmät tai häntä, tai vain pysyvästi haista omituiselle. Pelaaja ja GM sopivat yhdessä yhdestä tai useammasta ominaisuudesta.

> Nyt on loistava tilaisuus keksiä hahmolle jokin haavoittuvuus tai muu kiinnostava huomattava poikkeava luonne. Älä ikinä luo kuolematonta supersankaria, ne ovat tylsiä. Mieti miten hahmosi persoonallisuus voi näkyä sen keskusteluissa ja teoissa tarinan kehittyessä! 

### 3. Päätä hahmosi attribuutit ja kirjoita noppamuuttujat

Tutki attribuutit: STR, DEX, CON, INT, WIS ja CHA. Mieti miten valitsemasi luokka hyötyy näistä. Katso sekä kaikkien osaamat kyvyt, että hahmosi rodun ja luokan uniikit kyvyt. Määrittele näiden perusteella omasta mielestäsi hahmollesi parhaimmat tai kiinnostavimmat attribuutit.

Kun olet asettanut attribuutit, laske allaolevan taulukon mukaisesti noppamuuttujat ja täytä ne hahmosivuusi.

| Pisteet | Muuttujat   |
|:-------:|:-----------:|
|1-3      |-3           |
|4-7      |-2           |
|6-8      |-1           |
|9-12     |0            |
|13-15    |+1           |
|16-17    |+2           |
|18       |+3           |

### 4. Laske hahmosi maksimielämä

Constitutionia (CON) käytetään hahmon maksimielämän laskemiseen yksinkertaisella kaavalla peruselämä+CON. Peruselämäsi löytyy hahmosivulta.

### 5. Päätä hahmosi aloituskyvyt

Jotkut luokista vaativat yhden tai useamman aloituskyvyistä. Jos kaikki aloituskyvyt ovat hahmosivulta esivalittuja, voi heti jatkaa seuraavaan vaiheeseen. Jotkin luokista (esim. Wizard) joutuvat valitsemaan loitsuja sekä muita aloituskykyjä, myös tämä kuuluu tehdä tässä vaiheessa.

### 6. Päätä hahmosi suuntaus

Jokaisella hahmolla on jonkinlainen motiivi, joka määritellään suuntausten mukaisesti. Motiivin täyttämisestä saadaan kokemuspisteitä, joilla voi nostaa hahmonsa tasoa. Mieti minkälainen suuntaus sopii parhaiten hahmollesi ja aiempia päätöksiäsi, sekä miten suuntaus voi johtaa kiinnostaviin juonenkäänteisiin pelin kulkiessa.

* __Huomioi, että alkusuuntaus päätetään hiljaisuudessa, eikä siitä ole pakko kertoa muille, ellei halua.__

> Ilkeät hahmot ilmoittavat muille harvoin olevansa ilkeitä, vaan asettavat itsensä tai motiivinsa yleensä ennen muita, joskus välittämättä seurauksista. Älä kuitenkaan sokeasti yritä täyttää motiiviasi, vaan yritä sujuvasti saada sitä osaksi pelin kulkua ja tarinan kehittymistä. Kokenut pelaaja osaa täyttää hahmonsa motiivin lähes muiden huomaamatta!

Hahmon motiivin täyttyessä pelin aikana, saa hahmo kokemuspisteen session lopussa (tai muuten sovittuina aikoina). Pelaaja saa motiivin täytyttyä itse keksiä uuden motiivin, tai valita valmiiden motiivien listalta jonkin hahmolleen sopivan.

Jos pelaajan mielestä hahmon maailmankuva on muuttunut, voi hän milloin tahansa GM:n luvalla muuttaa hahmonsa suuntauksen.

Hahmon motiivia saa myös muuttaa suuntauksen sisäisesti, joka kuvastaa lähinnä prioriteettien muuttumista, eikä täyttä muunnosta hahmon ajattelussa.

### Suuntauksia ja esimerkkimotiiveja

Alla ovat pelin suuntaukset, sekä esimerkkejä niiden motiiveista. Esimerkkimotiivit ovat hyvä tapa oppia suuntausten ainutlaatuisuuksista ja ominaisuuksista.

> Suuntaukset eivät myöskään ole kiveen hakattuja, vaan myös ne mukautuvat *tarinan* ja pelin kulun mukaan.

#### Lain ylläpitäjä (Lawful)
* Ylläpidä maan lakeja
* Täytä hahmolle tärkeä lupaus tai sopimus
* Aseta joku oikeuden eteen (tai *muuten* sovella oikeutta)
* Valitse kunnia ennen henkilökohtaista hyötyä
* Palauta omaisuus oikeutetulle omistajalleen

#### Hyvä (Good)
* Auta jotakuta vaarasta piittaamatta
* Johda muita vanhurskaaseen taistoon
* Luovu mahdista tai rikkauksista yhteisen hyvän tähden
* Paljasta vaarallinen vale tai juoni
* Osoita armoa

#### Neutraali (Neutral)
* Hanki voimakas liittolainen
* Saavuta henkilökohtaisesti tärkeä voitto
* Opi vihollisen salaisuus
* Paljasta kätketty totuus

#### Kaoottinen (Chaotic)
* Paljasta korruptio
* Riko jotain kohtuutonta lakia jonkun muun hyväksi
* Päihitä hirmuvaltias
* Paljasta tekopyhyys
* Luo anarkiaa ja sekasortoa vastustaaksesi tyranniaa

#### Ilkeä (Evil)
* Hyväksikäytä muiden luottamusta
* Aiheuta kärsimystä huvin vuoksi
* Tuhoa jotain kaunista tai tärkeää
* Järkytä oikeudenmukaista järjestystä
* Vahingoita jotain viatonta

Jokaisen hahmoluokan paitsi Thief on pakko valita olemaan kertomatta suuntauksestaan muille pelaajille, GM:lle tai muille olennoille, tai kertomaan joko puolitotuuden tai totuuden kokonaisuudessaan. Thief saa valehdella vapaasti, oman mielensä mukaan. Myöhemmin hahmot voivat kertoa toisilleen motiiveistaan ja suuntauksestaan omalla vauhdillaan.

> Suuntauksen ja motiivien kertomatta jättämisestä, tai valehtelijaksi paljastumisesta voi olla haitaksi. Muut hahmot ja maailman muut olennot voivat tulevaisuudessa pitää hahmoasi epäluotettavana ja juonittelevana.

### 7. Esittele itsesi muille pelaajille ja Game Masterille

Nyt on aika esitellä hahmosi sekä muille pelaajille, että Game Masterille. Kerro miltä hahmosi näyttää, kuka hän on, sekä minkä luokan valitsit muut seikat jotka vaaditaan *hahmojen* oppiakseen tuntemaan *sinun hahmosi*. Esittely voidaan keskeyttää yksityiskohtien edistämiseksi. GM voi esimerkiksi kysyä jos hahmosi on ennen tavannut jonkun muista hahmoista, hahmon siteistä muihin hahmoisin sekä muita tarinaa syventäviä seikkoja.

> Tämä vaihe saattaa vaikuttaa turhalta, mutta useimmiten johtaa kiinnostavampaan hahmoon ja sen paikkaan *tarinassa*.

### 8. Päätä hahmojen suhteet

Kun hahmot tuntevat toisensa, on aika päättää niiden väliset suhteet. Suhteilla tarkoitetaan hahmojen välisiä siteitä, jotka syventävät hahmojenvälistä kanssakäymistä. Jokaisen pelaajan on valittava vähintään yksi suhde, mutta parhaaseen lopputulokseen päästään jos täytetään useampi. Samaa hahmoa saa käyttää useammassa kuin yhdessä suhteessa.

> Hahmojen ja heidän suuntausten tärkeyden ja merkityksen ei välttämättä tarvitse paljastua alusta, vaan niitä voi vaalia myöhempään vaiheeseen, kun *tarina* on ehtinyt kehittyä.

Keskustelkaa muiden pelaajien, sekä GM:n kesken jokaiset suhteet ja mieti miten sekä omat, että muiden hahmojen suhteet vaikuttavat hahmosi käyttäytymiseen muita kohtaan. Tee viime hetken muutoksia suhteisiisi ja ilmoita niistä muille.

> Suhteiden ei ole pakko olla pysyviä, vaan monet niistä toimivat motiivien tapaan ja pelaajalle myönnetään kokemuspiste suhteen ratkettua tavalla tai toisella.

## Pelin kulku

Taistelu (sekä melkein mikä tahansa muu siirto) tapahtuu heittämällä 2d6 ja lisäämällä hahmon olennainen muuttuja tulokseen. Joka kerta kun noppia heittää, se lasketaan siirroksi. Heitosta seuraa yleensä allaolevan järjestelmän mukaisesti yksi kolmesta tuloksesta, joista keskimmäinen on yleisin.

**Perustulokset**

| Tulos | Seuraus                                                                                                     |
|:-----:|:------------------------------------------------------------------------------------------------------------|
| 10+   | Teet haluamasi ilman vaikeuksia, täydellinen tulos                                                          |
| 7-9   | Teet sen, mutta samalla ilmenee ongelmia tai hankaluuksia                                                   |
| 6-    | Totaalinen tai lähes totaalinen epäonnistuminen. GM kertoo mitä tapahtuu ja sinulle myönnetään kokemuspiste |

> Huomaa epäonnistumisten kasvattavan hahmosi kokemusta. Tämä on pääasiallinen tapa jolla hahmosi kehittää kykyjään.

Esimerkiksi Fighter-luokkaan kuuluva hahmo on aikomuksissa hyökätä örkin kaulaan mahtavalla miekallaan, käyttäen täten jaettua kykyä *Hack & Slash*. Pelaajan heittämät 2d6 jäävät tulokseen 9, eli melkein täydellinen tulos! Hahmolla on kuitenkin +2 STR-muuttuja, joka lisätään noppien näyttämään tulokseen, jolloin päästään numeroon 11, takaavan täydellisen tuloksen. Täydellinen tulos johtaa usein hyötyihin, jolloin saattaa tapahtua jotain hahmolle tai ryhmälle hyödyllistä. Fighterin miekka leikkaa helposti örkin kaulan läpi niin kovalla voimalla, että sen pää lentää huoneen poikki ja osuu toisen vihollisen takaraivoon, jonka seurauksena vihollinen kääntyy raivossaan Fighteria kohti, avaten täydellisen hyökkäysikkunan Thief-hahmolle iskeäkseen vihollista sen haavoittuvaan selkään!

> Monella vastustajalla ja hahmolla on ainutlaatuinen tyyli ja tapa. Pidä mielessä miten voit parhaiten hyödyntää hahmosi ominaisuuksia. Fighterilla voi esimerkiksi olla ase, jolla on +1 vahinkoa (Serrated edges), sekä sotkuisa ja erityisen voimakas (suuri) ase. Kannattaa olla luova, kun kuvailee hyökkäystään! Pelikirjan 18:ssa luvussa (Equipment) kerrotaan tarkemmin varustuksien eri luonteiden merkityksistä.

Erinoimainen video YouTubessa taistelun kulusta:  
[![How to play Dungeon World](https://img.youtube.com/vi/vZA54LQ9oMM/0.jpg)](https://www.youtube.com/watch?v=vZA54LQ9oMM)
